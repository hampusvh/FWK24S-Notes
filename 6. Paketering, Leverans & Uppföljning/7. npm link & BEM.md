![Gallery preview](./assets/note.jpg)

### **npm link**  

`npm link` används när man utvecklar ett eget npm-paket och vill kunna testa det i andra projekt utan att behöva publicera det. Kommandot skapar en symbolisk länk mellan paketet och projektet, så att man kan arbeta med paketet lokalt men ändå använda det som om det vore installerat från npm. Man kör först `npm link` i paketets mapp för att registrera det globalt, och sedan `npm link <paketnamn>` i det projekt där man vill använda det. På så sätt kan man utveckla och uppdatera paketet direkt och se ändringarna utan att hela tiden installera om det. Det är ett praktiskt verktyg under utvecklingsfasen, men används inte i produktion.

### **Block Element Modifier (BEM)**  

BEM är en metod för att namnge CSS-klasser på ett tydligt och organiserat sätt. Tanken är att dela upp komponenter i tre nivåer: block, element och modifier. Ett block är en självständig komponent, som till exempel en “card”. Inuti blocket kan det finnas element, som är delar av blocket, exempelvis “card__title” eller “card__image”. Om man vill skapa en variant av blocket eller ett element används en modifier, till exempel “card--highlighted”. Genom den här strukturen blir det enklare att förstå vilken del av koden som hör till vad, och det blir lättare att återanvända och underhålla CSS i större projekt.